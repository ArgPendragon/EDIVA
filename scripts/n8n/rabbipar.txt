i culti sono come fiumi che convergono in uno solo che scorre impetuoso per secoli, millenni a volte, poi si rompe di nuovo in mille rivoli, per altri mille anni. E i rivoli scorrono nell'humus della storia e danno linfa ai popoli e alle nazioni, infondono vita alle bandiere attorno a cui radunarsi, e hanno fatto sbocciare l'infinito caleidoscopio di idee e immaginazione dell'umanità di oggi, che in essa affonda radici profonde e vigorose. Tanto che quando una corrente si distrugge, ecco riaffiorare i vecchi simboli, le vecchie idee, gli antichi culti, in mille forme rinate e riscritte. Non è un viaggio per i pigri, ma per gli innamorati dello scoprire ogni petalo, ogni risvolto della storia e della protostoria che svela le infinite svolte e giravolte delle idee universali. Un enorme calderone dove le forme e i colori si sono confusi da tempo. Eppure, è tutto scritto in bella vista, scolpito nella roccia che lo preserverà per altri 10mila ai nostri discendenti. Scritto in bella vista per chi ha occhi per vedere, sia chiaro.